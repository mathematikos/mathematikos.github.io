---
title: Využitie analytickej geometrie
description: "Analytická geometria prevádza geometrické problémy na algebraické. Teda nakreslené veci z papiera prevádza na rovnice. Využíva sa to napríklad v počítačoch, medicíne alebo strojárstve."
keywords: "využitie analytickej geometrie"
permalink: vyuzitie_analytickej_geometrie
mathjax: true
---

<div class="content">

<h1>Využitie analytickej geometrie</h1>

Analytická geometria sa používa preto, lebo geometrické problémy prevádza na algebraické. To znamená, že niečo, čo vieš nakresliť, prevedie na niečo, s čím vieš počítať. Analytická geometria vznikla na konci renesancie. Jej úlohou bolo dať odpovede astronómií, námorníctvu, obchodu a podobným veciam, ktoré si renesančný človek vymyslel. My sa prenesieme o pár storočí dopredu, do nášho letopočtu. Dnes sa bežný človek nesnaží objaviť novú galaxiu a ani si nerobí námornícky kurz. Zdalo by sa, že s analytickou geometriou sa stretne iba v učebniciach. Ale nie je to pravda. V rôznych veciach je skrytá na každom našom kroku.

<figure>
  <img src="assets/images/aGeom_usage.png" alt="Využitie analytickej geometrie">
  <figcaption>Obr. 1.[1]: Príklady využitia analytickej geometrie.</figcaption>
</figure>

<h2>Použitie v matematike</h2>
Súhlasím, nadpis použitie matematiky v matematike neznie užitočne, ale príklad je to pekný. Určite poznáš vzorec $(a+b)^2=a^2 + 2ab + b^2$. Vieme si ho takto nakresliť.

<figure>
  <img loading="lazy" src="assets/images/aGeom_usage2.png" alt="Vzorec (a+b) na 2">
  <figcaption>Obr. 2.: Vzorec $(a+b)^2$.</figcaption>
</figure>

Podobne vieme geometricky vyjadriť aj vzorec $(a+b)^3$, iba namiesto štvorcov použijeme kocky.

<figure>
  <img loading="lazy" src="assets/images/aGeom_usage3.png" alt="Vzorec (a+b) na 3">
  <figcaption>Obr. 3.: Vzorec $(a+b)^3$.</figcaption>
</figure>

Ak by sme mali používať iba geometriu, vzorec $(a+b)^4$ by neexistoval, pretože štvorrozmerné kocky nakresliť nevieme. Toto je príklad jednej peknej vlastnosti matematiky. Matematika totižto dokáže ísť za hranice sveta, ktorý poznáme a je tam až prekvapivo presná.

<h2>Zdroje</h2>

<div class='literature'>
[1] https://www.pexels.com
</div>

</div>
