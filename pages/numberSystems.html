---
layout: default
title: Číselné sústavy
---

<h1>Číselné sústavy</h1>

<div class="content">

<h2>Nepozičná sústava</h2>

Bol si už v Egypte? Videl si pyramídy? Vedel si, že egypťania vedeli operovať oko? Niektoré egypské objavy používame dodnes. Je to napríklad 365 dňový rok. <!-- https://historyweb.dennikn.sk/clanky/detail/aka-bola-veda-v-starom-egypte --> Nič z toho by nedokázali bez matematiky. Ich výpočtom by však dnes rozumelo len veľmi málo ľudí, pretože nepoužívali také číslá, aké poznáme dnes. Ich čísla vyzerali takto: <br /><br />

<div style=" text-align: center;">
1: <span style="font-size: 500%">&#x133FA;</span> &nbsp; &nbsp; &nbsp; &nbsp; &nbsp;
10: <span style="font-size: 500%">&#x13386;</span> &nbsp; &nbsp; &nbsp; &nbsp; &nbsp;
100: <span style="font-size: 500%">&#78690;</span> &nbsp; &nbsp; &nbsp; &nbsp; &nbsp;
1000: <span style="font-size: 500%">&#x131BC;</span> &nbsp; &nbsp; &nbsp; &nbsp; &nbsp;
10 000: <span style="font-size: 500%">&#x130AD;</span> &nbsp; &nbsp; &nbsp; &nbsp; &nbsp;
100 000: <span style="font-size: 500%">&#x13190;</span> &nbsp; &nbsp; &nbsp; &nbsp; &nbsp;
1 000 000: <span style="font-size: 500%">&#x13068;</span> &nbsp; &nbsp; &nbsp; &nbsp; &nbsp;
</div>

Čísla zapisovali kombináciou týchto znakov. Ak mali zapísať napríklad číslo 23, tak napísali dva znaky pre desiatku a tri pre jednotku. Čísla mohli zapisovať z prava do ľava, z ľava do prava alebo aj zhora dole. Číslo nezáviselo od umiestnenia znakov, ale od ich počtu. Tu je v hieroglyfoch napísané číslo  121 243:

<div style=" text-align: center;">
<span style="font-size: 500%">&#x13190;</span>
<span style="font-size: 500%">&#x130AD;</span>
<span style="font-size: 500%">&#x130AD;</span>
<span style="font-size: 500%">&#x131BC;</span>
<span style="font-size: 500%">&#78690;</span>
<span style="font-size: 500%">&#78690;</span>
<span style="font-size: 500%">&#x13386;</span>
<span style="font-size: 500%">&#x13386;</span>
<span style="font-size: 500%">&#x13386;</span>
<span style="font-size: 500%">&#x13386;</span>
<span style="font-size: 500%">&#x133FA;</span>
<span style="font-size: 500%">&#x133FA;</span>
<span style="font-size: 500%">&#x133FA;</span>
</div>

Tu je tiež to isté číslo 121 243:
<div style=" text-align: center;">
<span style="font-size: 500%">&#x133FA;</span>
<span style="font-size: 500%">&#x133FA;</span>
<span style="font-size: 500%">&#x133FA;</span>
<span style="font-size: 500%">&#x13386;</span>
<span style="font-size: 500%">&#x13386;</span>
<span style="font-size: 500%">&#x13386;</span>
<span style="font-size: 500%">&#x13386;</span>
<span style="font-size: 500%">&#78690;</span>
<span style="font-size: 500%">&#78690;</span>
<span style="font-size: 500%">&#x131BC;</span>
<span style="font-size: 500%">&#x130AD;</span>
<span style="font-size: 500%">&#x130AD;</span>
<span style="font-size: 500%">&#x13190;</span>
</div>

Takýto spôsob zapisovania znakov sa nazýva nepozičná číselná sústava. Nepozičná preto, lebo hodnota čísla nezávisí od pozície, na ktorom je znak napísaný, ale od počtu znakov. <br /><br />

Vieš pekne kresliť? No nevadí, aj tak si skús v hieroglyfoch napísať číslo 999 999. Ak si si to naozaj vyskúšal napísať, určite oceníš pozičnú sústavu, ktorú používame dnes. My zapíšeme toto číslo 6-timi znakmi a egypťania na to použili 54 znakov. Takže keď sa ti nabudúce nebude chcieť učiť matiku, spomeň si na egyptské deti. Tie kým napísali číslo, tak ty už máš príklad vyrátaný aj dva razy.

<h2>Pozičná sústava</h2>
Starí Sumeri nepoužívali na písanie papyrusy ako v Egypte, ale mali hlinené tabuľky. Napísať 54 znakové číslo na papyrus je iné, ako ho vytĺcť do kameňa alebo hlinenej tabuľky. Keď nechceli starí Sumeri písať jedno číslo dva dni, museli pohnúť rozumom. <br /><br />

Za vlády kráľa Ur-nanša veľmi leteli sukne z ovčej kože. Sám kráľ si dal v nich niekoľkorát vytesať selfíčko. Kto vtedy nemal sukňu z ovčej kože, akoby ani nebol. 
<!-- https://www.louvre.fr/en/oeuvre-notices/perforated-relief-king-ur-nanshe -->. Krásna Lidda v tom videla vynikajúcu podnikateľskú príležitosť a dala sa tento módny kúsok vyrábať. Aby vedela, koľko sukieň vyrobila a koľko ich môže predať, musela ich mať spočítané. Počítala ich na prstoch. Zo začiatku jej to šlo ľahko, pretože za deň stihla vždy ušiť do 10 sukieň. Prsty jej zatiaľ stačili. Keď prešla zo živnosti na s.r.o, zamestnala ďalšie krajčírky. Baby boli šikovné a Lidde sa sukne rýchlo hromadili. Za deň stihli ušiť 23 sukieň. Lidda zistila, že viac ako 10 prstov nemá, tak zavolala kamarátku Etanu. Lidda je kázala, aby vždy, keď naráta na svojich prstoch 10 sukieň, kamarátka zarátala na svojich prstoch jeden. Z Liddy sa stala veľkopodnikateľka a denne vyrábala stovky sukieň. Lidda zistila, že prsty prestali stačiť aj Etane. Tak zavolala Etaninu sestru Babum. Kázala jej, aby vždy, keď Etana naráta na svojich prstoch 10, zaráta na svojich prstoch jeden. <br /><br />

Lida počítala na prstoch, koľko má sukieň. Vždy keď narátala 10, Etana si prirátala jeden prst. Babum si prst prirátala vtedy, keď Etana narátala 10 prstov. Už si si niečo všimol v tomto vyčerpávajúcom vysvetlení?. Skúsime ti napovedať. Lidda rátala jednotky. Keď ich napočítala 10, Etana si dala 1 prst. Etana teda rátala desiatky. Keď narátala desať desiatok, bolo to vlastne 100 jednotiek. Babum rátala stovky. Vždy, keď mala Etana 10 prstov (teda stovku), Babum si prirátala stovku. Koľko mala Babum prstov, toľko stoviek sukní mali. Ak by mali ďalšiu kamarátku, tá by zarátala jeden prst vždy, keď Babum naráta na svojich desať. Babum ráta stovky, vieme, že desať stoviek je tisícka, tak tá kamarátka by držala na prstoch počet tisícok. Už ti to niečo pripomína?

V našich číslach robíme presne to isté. Na prvom mieste rátame jednotky, na druhom desiatky, na treťom stovky, na štrvtom tisícky a tak ďalej. 

</div>