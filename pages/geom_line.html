---
title: Priamka
description: "priamka"
keywords: "priamka, vzájomná poloha priamok"
permalink: priamka
---

<h1>Priamka</h1>
<div class="content">
Rovnú čiaru idúcu od nekonečna po nekonečno pozná každý z nás. Je to <b>priamka</b>. Z matematického hľadiska vieme o priamke teda povedať, že <b>nemá začiatok ani koniec</b>, je <b>jednorozmerná</b> a je <b>dokonale rovná</b>. Označujeme ju malými písmenami, zvyčajne okolo písmena p, napr. p, q, r, s... <br /><br />

Každé dva body, ktoré si vyberieme, sa dajú spojiť jednou priamkou. Je to najkratšia vzdialenosť medzi nimi. Napríklad z Malaciek do Rimavskej Soboty je to vzdušnou čiarou (po priamke) 221 km. Po cestách musí auto prejsť 314 km. Keby vedelo lietať, cestu si skráti skoro o 100 km. No a cez každé dva body ide práve iba jedna priamka. Môžeme povedať, že <b>priamka je daná dvomi bodmi</b>.

<h2>Vzájomná poloha priamok</h2>
Priamky môžu byť <b>rovnobežné, rôznobežné a totožné</b>. Rovnobežné primaky sa nikde nepretnú. Z toho vyplýva, že nemajú žiaden bod spoločný. Rôznobežné priamky idú každá iným smerom a niekde sa pretnú v jednom bode. Majú teda spoločný iba jeden bod. Totožné priamky ležia na sebe a kvôli tomu majú všetky body spoločné.
<figure>
  <img src="../assets/images/geom_lineParallelism.png" alt="Optická ilúzia Cafe wall">
  <figcaption>Obr. 1.: Rovnobežnosť priamok. Na prvom obrázku <i>a)</i> sú rovnobežné priamky. Ani jeden bod nemajú spoločný. Na obrázku <i>b)</i> sú všetky štyri priamky rôznobežné. U nás na papiery sa síce nepretínajú, ale keďže sú nekonečne dlhé, tak sa niekde pretnú určite. Totožné priamky sú na obrázku <i>c)</i>. Majú všetky body rovnaké.</figcaption>
</figure>

<h2>Využitie priamok</h2>
Priamky vieme použiť na rôzne skvelé veci a jednou z nich sú určite optické ilúzie.
<div id="opticalIllusionImages">
<figure>
  <img src="../assets/images/opticalIllusion/CafeWall.png" alt="Optická ilúzia Cafe wall">
  <figcaption>Obr. 2.: Cafe Wall[1]: aj tebe sa zdá, že tie vodorovné čiary sú krivé?</figcaption>
</figure>

<figure>
  <img src="../assets/images/opticalIllusion/Ehrenstein.png" alt="Ehrensteinova optická ilúzia Ehrenstein">
  <figcaption>Obr. 3.: Ehrensteinova ilúzia[1]: vidíš tam tie biele kruhy, že? </figcaption>
</figure>

<figure>
  <img src="../assets/images/opticalIllusion/Hering.png" alt="Heringova optická ilúzia">
  <figcaption>Obr. 4.: Heringova ilúzia[1]: tie červené čiary sú krivé, či nie?</figcaption>
</figure>

<figure>
  <img src="../assets/images/opticalIllusion/HermannGrid.png" alt="Optická ilúzia Hermannova mriežka">
  <figcaption>Obr. 5.: Hermannova mriežka[1]: sú šedé štvorčeky na miestach, kde sa pretínajú biele čiary?</figcaption>
</figure>

<figure>
  <img src="../assets/images/opticalIllusion/Muller-Lyer.png" alt="Optická ilúzia Muller-Lyer">
  <figcaption>Obr. 6.:Muller-Lyer ilúzia[1]: ktorá z týchto čiar je najdlhšia? Tá stredná? Určite? </figcaption>
</figure>

<figure>
  <img src="../assets/images/opticalIllusion/Wundt.png" alt="Wundtova optická ilúzia">
  <figcaption>Obr. 7.: Wundtova ilúzia[1]: sú červené čiary opäť krivé?</figcaption>
</figure>

<figure>
  <img src="../assets/images/opticalIllusion/Zollner.png" alt="Zollnerova optická ilúzia">
  <figcaption>Obr. 8.: Zollnerova ilúzia[1]: sú tie dlhé čierne čiary rovnobežné?</figcaption>
</figure>

</div>

Priamky sa samozrejme dajú použiť aj inak. Študenti technických odborov o tom vedia svoje. Toto využitie je však jedno z tých krajších. Len tak pre zaujímavosť, spýtaj sa kamarátov či vidia veci v ilúziach rovnako ako ty ;).<br /><br />

<h1>Zdroje</h1>

<div class='literature'>
[1] Wikipedia. 2021. List of optical illusions. https://en.wikipedia.org/wiki/List_of_optical_illusions

</div>

</div>