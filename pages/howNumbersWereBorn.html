---
layout: default
title: Ako vznikli čísla
---

<h1>Ako vznikli čísla</h1>

<div class="content">
Už praveký človek potreboval počítať. Chcel si zrátať dni alebo ulovené zvieratá. Najprv to rátal na prstoch, ale keď zvieratá pribúdali, tak mu už nestačili svoje prsty, ani prsty jeho rodinny a nakoniec mu došli aj prsty kamarátov. Preto si začal robiť zárezy do kostí. To bolo zhruba 40 000 rokov pred našim letopočtom. Ako sa spoločnosť vyvíjala, prestali mu stačiť aj kosti. <br /><br />

Niekedy okolo roku 4 000 pred našim letopočtom začali ľudia používať na počítanie také vypálené kúsky hliny. Na tie kúsky si napísali znak toho, čo počítali. Keď počítali napríklad ovce, písali nejaký znak a keď kozy, tak napísali zase iný znak. Títo ľudia tiež zistili, že keď majú 1 000 oviec, tak spraviť 1 000 kúskov by bolo trochu náročné. Pomohli si znakmi. Pre 1 ovcu bol iný znak ako pre 10 oviec alebo pre 100 oviec. <br /><br />

Postupom času ľudia zasa čísla vylepšili. Prišli totiž na to, že mať iný znak pre ovcu, iný pre kozu, iný pre zajaca, iný pre to a iný aj pre hento je zbytočné. Vymysleli teda znaky, ktoré reprezentovali iba počet. Tak prišli na svet prvé naozajstné čísla. Narodili sa okolo roku 3 100 pred našim letopočtom. <br /><br />

Týmto dátumom sme sa dostali až k starovekým civilizáciam. Egypťania, Mayovia, Rimania, Gréci, Sumeri, ale aj Slovania - títo všetci už poznali čísla. Boli to znaky, ktoré označovali určitý počet. 
<figure>
  <img src="../assets/images/numSys_AncientNums.png" alt="Míňame 6 eur alebo 490 eur">
  <figcaption>Obr. 1.: Takto písali čísla ľudia veľmi dávno pred nami.</figcaption>
</figure>

My sme si zvykli počet označovať znakmi 0,1,2,3,4,5,6,7,8,9. Tieto naše čísla nie sú žiadna novinka. Používať ich začali v Indii, niekedy na konci staroveku. V 9.-tom storočí nášho letopočtu čísla prevzali Araby a upravili ich do podoby, v ktorej ich poznáme dnes. 
Znaky, ktorými sa zapisujú čísla sa nazývajú cifry.
</div>