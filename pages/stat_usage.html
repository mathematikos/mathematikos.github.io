---
title: Naozajstné využitie štatistiky
description: "Príklady naozajstného využitia štatistiky, ktoré prinášajú zaujímavé informácie z rôznych končín sveta. Odpovedá na otázky, kde žijú najvyšší ľudia alebo ako sa stravujeme."
keywords: "využitie štatistiky"
permalink: naozajstne_vyuzitie_statistiky
---

<div class="content">

<h1>Naozajstné využitie štatistiky</h1>

<iframe src="https://docs.google.com/forms/d/e/1FAIpQLSfSqzs0I3Db-nApyWSUcvTVcuwYNfZDg_ZXWqRGMN-q5RJyoQ/viewform?embedded=true" width="100%" height="480" frameborder="0" marginheight="0" marginwidth="0">Načítava sa…</iframe><br /><br />

Na stránke ourworldindata.org sú uverejnené rôzne štatistiky, ktoré sa týkajú nášho sveta. Je tam niečo o životnom prostredí, vývoji populácie, zdraví a ďalších veciach. Požičali sme si tri články, ktoré tu v krátkosti opíšeme, aby si videl, že štatistika má naozajstné využitie. Články sú po anglicky, tak ich nadpisy necháme v pôvodnom znení.

<h2>Human height</h2>
<b>odkaz: </b> <a href="https://ourworldindata.org/human-height" target="_blank">https://ourworldindata.org/human-height</a><br /><br />
Tento celkom zaujímavý výskum skúmal výšku ľudí v dejinách ale aj v rámci sveta. Zistili, že do istej miery má na výšku vplyv strava, ale svoje zohráva aj genetika. Keď merali výšku ľudí naprieč storočiami (merali kostry), zistili, že čím sme ako ľudstvo mali výživnejšiu stravu, tým sme boli vyšší. Niekoľko rokov dozadu začala výška ľudí stagnovať aj napriek stále výživnej strave. Prišli na to, že za to môže genetika, ktorá nám nedovolí viac narásť. Okrem toho merali aj výšku ľudí v jednotlivých štátoch. Najnižší sú ľudia v Timore. Priemerne merajú 159.9cm. Nízkych ľudí nájdete aj v Jemene a Indií, ale hlavne v oceánskych štátoch ako je Indonézia, Papua Nová Guinea a Filipíny. Najvyšší na svete je národ holandský. Tam ľudia priemerne dorastajú na 182cm. Zahanbiť sa nedá ani zvyšok Európy, Rusko a Severná Amerika. My na Slovensku patríme s priemernou výškou 179cm medzi vyššie národy.

<h2>Food supply</h2>
<b>odkaz: </b> <a href="https://ourworldindata.org/food-supply" target="_blank">https://ourworldindata.org/food-supply</a><br /><br />
V článku sa venovali výžive ľudí po celom svete. Chceli vedieť, ako výživná je strava ľudí v rôznych častiach sveta. Najprv sa pozreli na štáty, koľko priemerne kalórií denne príjmu ich obyvatelia. Najviac ich príjmu v Severnej Amerike, Európe, ale aj vo veľkej časti Južnej Ameriky a Ázie. Najhoršie sú na tom štáty Afriky a Strednej Ameriky. Skoro pre každý štát zisťovali ako sa líši príjem kalórií medzi obyvateľstvom. Použili na to variačný koeficient. Najväčšie rozdiely sú medzi ľuďmi v Haiti. Veľké rozdiely sú aj vo väčšine afrických štátov, ale aj v Číne či Mongolsku. Najmenšie rozdiely v príjme kalórií majú obyvatelia Argentíny. Dobre je na tom aj Venezuela, Gabon alebo Azerbajdžan. Pre Severnú Ameriku a Európu údaje nie sú dostupné. Zisťovali aj koľko bielkovín a tukov prijmú ľudia zo živočíšnej a rastlinnej stravy. Najviac proteínov a tukov sa príjme v živočíšnej potrave. Pomocou korelácie zistili, že čím má krajina väčší HDP, tým viac výživnú stravu majú jej obyvatelia.

<h2>Palm oil</h2>
<b>odkaz: </b> <a href="https://ourworldindata.org/palm-oil" target="_blank">https://ourworldindata.org/palm-oil</a><br /><br />
Palmový olej sa dnes používa všade. Od kozmetiky cez biopalivá až po potraviny. V roku 1961 svet priemerne vyprodukoval 1,48 milióna ton palmového oleja ročne. Toto číslo rástlo, až sme sa dostali na dnešných 71,45 milióna ton. Je to najviac zo všetkých rastlinných olejov. Najviac palmového oleja produkujú Malajzia, Indonézia a Timor. Vyrába sa však aj v Thajsku, Kolumbii, Nigérii či Brazílii. Najväčšími konzumentmi sú Spojené štáty, Čína, India, ale prekvapivo aj Taliansko a Španielsko. S veľkou spotrebou palmového oleja prichádza aj potreba dorábať ho stále viac. Od roku 2001 po rok 2016 prišla Indonézia o 23% svojich dažďových pralesov. Našťastie je trend odlesňovania v Indonézií klesajúci. S alternatívami palmového oleja to tiež nie je jednoduché, pretože ostatné rastliny, z ktorých sa dá olej vyrobiť, potrebujú pôdy ešte oveľa, oveľa viac. Nižšia spotreba palmového oleja by sa dala docieliť aj tak, že by sa prestal používať v biopalivách.

</div>
