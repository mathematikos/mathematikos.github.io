---
title: Súradnicová sústava
description: "Súradnicová sústava nám umožňuje opísať polohu bodov v priestore. Najznámejšia je Karteziánska súradnicová sústava. Používa sa s ľubovoľným počtom rozmerov."
keywords: "karteziánsky súradnicový systém, bod, súradnica, os"
permalink: analyticka_geometria_suradnicova_sustava
---

<div class="content">

<h1>Súradnicová sústava</h1>

Súradnicový systém nám umožňuje opísať polohu bodov v priestore.

<figure>
  <img src="assets/images/aGeom_coorSystem.png" alt="Karteziánska súradnicová sústava">
  <figcaption>Obr. 1.: Karteziánska súradnicová sústava. Hore je pre trojrozmerný priestor a dolu pre dvojrozmerný priestor.</figcaption>
</figure>

To, čo je na obrázku sa nazýva <b>Karteziánska súradnicová sústava</b>. Je to najpoužívanejší typ a bežne sa s ním môžeš stretnúť v rôznych článkoch, kde sú nejaké grafy. Karteziánska preto, lebo Descartes. <a href="vznik_analytickej_geometrie" target="_blank">Minule</a> sme si o tomto človiečikovi napísali viac, tak teraz len v skratke. René Descartes bol francúzsky matematik, ktorý sa zaoberal analytickou geometriou. Jeho meno je po latinsky Renatus Cartesius a súradnicová sústava je pomenovaná na jeho počesť.<br /><br />

<b>Súradnicová sústava sa skladá z osí</b>, ktoré prechádzajú začiatkom. Osí je toľko, koľko je rozmerný priestor. <b>Sú na seba kolmé</b>. Pre každú os treba na nej vyznačiť jednotky. <b>Osi môžu mať rôzne jednotky</b>. Jedna os môže zobrazovať metre, druhá centimetre a tretia sekundy. Karteziánsky súradnicový systém môžeš vidieť v geometrií, pri matematických funkciách, vo fyzike pri znázorňovaní vzťahov, pri rôznych grafoch, ale aj v počítačovej grafike.

<h2>Bod</h2>
V súradnicovej sústave vieme zobraziť body. <b>Každý bod má presné súradnice</b>, kde sa v danom priestore nachádza. Súradnice zapisujeme do hranatých zátvoriek. Najprv sa zapíše súradnica na osi <i>x</i>, potom na osi <i>y</i> a ak je, tak nakoniec na osi <i>z</i>. Body označujeme veľkými písmenami.

<figure>
  <img loading="lazy" src="assets/images/aGeom_coorSystemsPoint.png" alt="Bod v karteziánskej sústave súradníc">
  <figcaption>Obr. 2.: Súradnice bodu sa značia ako <i>A[x,y,z]</i>. Bod <i>B</i> je iba v dvojrozmernom priestore, tak súradnica <i>z</i> mu chýba.</figcaption>
</figure>

</div>
