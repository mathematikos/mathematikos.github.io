---
title: Úvod do štatistiky
description: "Štatistika je odbor matematiky, ktorý sa snaží vytiahnuť z údajov nejaké informácie. Na základe výsledkov štatistiky sa často robia dôležité rozhodnutia."
keywords: "uvod do statistiky, statistika"
permalink: statistika_uvod
---

<div class="content">

<h1>Úvod do štatistiky</h1>

Hneď na začiatku štatistiky máme pre teba dobrú správu. Vyhral si nehoráznu sumu peňazí. Je to véééľmi veľa miliárd. Gratulujeme!!!. Tak sa teraz tešíš, že máš veľa peňazí a od radosti nevieš, kde ich minúť. My ti pomôžeme. Minieš ich na futbalistov. Predstav si, že bývaš na dedine alebo v meste, ktoré nemá tím v niektorej z našich futbalových súťaží. Je ti to veľmi ľúto. Keďže máš dobré srdce a fúru peňazí, nejaký tím im zoženieš. Samozrejme ako milionár nebudeš trochárčiť a kúpiš ten najlepší na svete.<br /><br />

Na svete je veľa klubov. Ktorý z nich je ten naj? Môžeš si ho vybrať podľa toho, komu fandíš, ale môže prísť niekto silnejší a tvoji miláčikovia skončia zle-nedobre. Takže osobné sympatie necháme bokom a vyberieme tím objektívnejším spôsobom. Možno už tušíš, že mierime k nadpisu tohto článku. K štatistike.<br /><br />

<b>Štatistika sa používa na vyhodnocovanie rôznych údajov.</b> Tých je fúra zo všelijakých meraní, experimentov, prieskumov. Firmy môžu mať údaje, keď merajú, či vyrábajú dobré súčiastky, z testovania výrobkov, z toho, keď zisťujú, aká je predajnosť výrobkov, a ďalších vecí. Vedci a študenti na výškach získavajú údaje z rôznych experimentov. Športovci si môžu merať svoj výkon, rýchlosť behu a neviem čo ešte. Na úradoch a v agentúrach sa získavajú údaje z rôznych prieskumov.<br /><br />

Údajov býva viac alebo menej, spravidla však dosť. Dosť môže byť niekoľko stoviek, tisíc a možno aj miliónov. Toto všetko treba porovnať, vyhodnotiť a dostať z toho nejaké čitateľné výsledky. Ak by si mal dvoch športovcov, ktorých treba porovnať, tak by si o každom musel prečítať tisíc záznamov a nejak sa v tom vyznať. Keď máš štatistiku, tak použiješ len nejaký priemer alebo miery variability a už ich vieš dostatočne dobre porovnať a toho lepšieho poslať na olympiádu.<br /><br />

O štatistike budeme písať od začiatku, teda od <b>získania údajov</b>. Povieme si niečo aj o tom, ako sa získali údaje o futbalistoch, z ktorých budeme vyberať najlepší tím. Potom si tieto údaje trochu obzrieme a pôjdeme už na štatistiku. To budú <b>miery polohy, miery variability, korelácia a outliers</b>. Skončíme analýzou tímov pomocou štatistiky a vyberieme ten najlepší.


</div>